# HARJOITUS II.1: WFS-PALVELUT

**Harjoituksen sisältö**

Harjoituksessa tutustutaan WFS-karttapalvelujen asetuksiin ja toiminnallisuuteen.

**Harjoituksen tavoite**

Harjoituksen jälkeen opiskelija osaa muuttaa WFS-karttapalvelujen julkaisuasetukset ja käyttää WFS-T-karttapalvelua.

**Arvioitu kesto**

30 minuuttia.

## **Valmistautuminen**

GeoServeriin on lisätty storeja, joissa on vektoriaineistoja.

## **OGC-standardit**

Aiemmin tarkasteltiin Open Geospatial Consortiumin (OGC) määrittämien WMS- ja WCS-rajapintapalvelujen asetuksia. Web Feature Service (WFS) -latauspalvelu on myös OGC:n määrittelemä rajapintapalvelu, jonka kautta vektoriaineistoja ja niiden ominaisuustietoja voi ladata edelleen hyödynnettäväksi.

## **WFS-asetukset**

WFS-palveluiden avulla voidaan käsitellä vektoriaineistoja sekä niiden geometria- ja attribuuttitietoja verkon yli.

Avaa **Services → WFS**. Heti näkymän alusta löytyy palvelun yleistiedot (**Service Metadata**).

WFS-kohtaiset asetukset löytyvät alempaa, josta määritellään, miten WFS-kohtaisia palvelupyyntöjä käsitellään ja miten niihin vastataan.

## **Tietomäärä pyynnöissä**

**Maximum number of features** ja **Maximum number of features for preview** estävät liian ison aineistomäärän lataamisen. Jos latauspyyntö sisältää paljon kohteita (features), niin vain osa niistä latautuu.

Toiminnon testaamista varten määrittele kyseisten ominaisuuksien arvoksi **1**.

Paina sitten **Submit**.

Katsele sen jälkeen **tiesto**-tasoa WFS-rajapinnan kautta Layer Previewin GML-esikatselun kauttatai esim. QGIS-sovelluksella.

::: hint-box
Miten äsken määritellyt ominaisuudet ovat vaikuttaneet lopputulokseen? Miksi?
:::

Esikatsele samaa **tiesto**-tasoa nyt käyttäen **GML**-linkkiä.![](https://lh6.googleusercontent.com/-k0uieZAPY1dAZeijrJm3KdMdB5AlG5C0ztJZsLkvAUHjhKb2sdAVWtfHx9anL_tdiKIMf6Cxqna7dSqqwecxyV41UWGjJCbTcukp0diT2Rbh-Zlm1Q1apTaeqTVQHw1IIRRiIlmpd3V-DzdgmEq_w)

Palvelun vastaus (xml-muodossa) sisältää nyt vain yhden geometrian, kuten olimme määritelleet asetuksissa.![](https://lh6.googleusercontent.com/WVmqP7pU62kv-z1B3o-VdmASUbO_ujKBOnl4lqQO5tnv_h67Ilv0z_WL2UKxbVHdYWaJ7507MNzFPW3oJ-vMaSbKLBTQCmV15EJbeYACSEhxaFFQToeaDFymSaVU1UAeOhMaVZ9Nl4a-bADG2oLKjw)

Palaa vielä **Services → WFS**-näkymään ja rastita **Return bounding box with every feature**. Esikatsele taas samaa tasoa ja vertaile sitä aiemman palvelupyynnön tulokseen. Tietyissä sovelluksissa voi olla tarpeen saada tiedot jokaisen paikkatietokohteen sijainnin rajauksesta (bounding box).

Tarkista tiesto-tason GML-esikatselusta, että GeoServerin lähettämä vastaus sisältää nyt myös geometrioita rajaavan suorakaiteen.![](https://lh5.googleusercontent.com/24R_3wTFJYkTVATPtKQVG5p_mQOhQqLug17Axod_UovQY3VD6zC7FLcUgmEy63tFaaonDwjAotaiPweXcH3VC2GJvxKmU5csA0yq9CmPxAxpyTyl9Tfe8XKuuiRKV7CWLhS6zy_Tq5Y_p0iTsTZCRA)

Palaa uudelleen **Services → WFS** -näkymään ja palauttaa oletuksiin **Maximum number of features**: **1 000 000** ja **Maximum number of features for preview**: **50**.

Paina **Submit**.

Voit vielä tarkistaa, että nyt GML-esikatselussa tulee vain 50:n kohteen geometriat, vaikka tiesto-tasolla on paljon enemmän paikkatietokohteita.

::: hint-box
Psst! "Maximum number of features for preview" on tärkeä asetus, jolla saa rajattua WFS-pyyntöjen tuloksien määrää tason esikatselutilassa. Saat helposti tietokoneen jumiin, jos kaikki tason tiedot tulevat vastauksena yhtä aikaa.
:::

## **Useiden koordinaattijärjestelmien määrittäminen**

GeoServer pystyy projisoimaan aineistoa ja palvelemaan sitä kaikissa yli 5000:ssa tuetussa koordinaattijärjestelmässä. On kuitenkin huomioitava, että palvelimessa käytössä olevat järjestelmät on määriteltävä käsin sen sijaan, että kaikki 5000+ koordinaattijärjestelmää tulisi ilmoitettua GetCapabilities-pyynnön kautta.

::: hint-box
Psst! Tämä asetus vaikuttaa vain GetCapabilities-pyynnön sisältöön; projisointi onnistuu edelleen käyttämällä mitä tahansa client-järjestelmää (esim. paikkatieto-ohjelmistoa).
:::

Määrittele **Extra SRS codes for WFS capabilities generation** -kentässä käytetyt koordinaattijärjestelmät pilkulla eroteltuina: **4326, 3047, 3067**.

::: hint-box
Mitkä koordinaattijärjestelmät ovat kyseessä?
:::

Voit tarkistaa nyt, että WFS-toiminnallisuuksien dokumentissa yllä mainitut koordinaattijärjestelmät ovat ilmoitettuna.

Paina **GeoServer-logoa** vasemmasta yläkulmasta (palaa siis web-käyttöliittymän etusivulle) ja sen jälkeen valitse sivun oikealta laidalta **WFS** → 1.1.0 tai **2.0.0**.

Etsimällä "**EPSG**" sivulta löydät EPSG-koodit WFS-palvelun dokumentaatiosta (xm-formaatissa):

Huomaa, ettei tämä asetus toimi WFS 1.0.0, sillä siinä ilmoitetaan EPSG-koodit vain tasokohtaisesti.![](https://lh6.googleusercontent.com/H6txfUglRKhy05pjgUQnoeBWmxeX_vrzH4k10BCHu9_ULeagfd6yQ3wVEZDKZrPtC5_Nudx4ab_KGN0xu7oBLGWLJUbytioONP6uN-ZS81s9x2q6y_WbIgW6e0qXn02T9P6LiPgHpq7p68CcR9a26g)

## **Service Levels**

GeoServerissa voidaan julkaista vektoriaineisto editoitavaksi **WFS-T (Transactional)** -palvelun avulla.

**Service Level** -valinnat määrittävät millaisen palvelutason WFS tarjoaa.

+-------------------------+-------------------------------------------------------------------------------------------------------------------------------------------------------------+
| ##### **Basic**         | Tarjoaa perustoiminnallisuuden: GetCapabilities, DescribeFeatureType ja GetFeature                                                                          |
+=========================+=============================================================================================================================================================+
| ##### **Transactional** | (WFS-T) perustoiminnallisuuden lisäksi transaktio-toiminto on käytettävissä                                                                                 |
+-------------------------+-------------------------------------------------------------------------------------------------------------------------------------------------------------+
| ##### **Complete**      | Lisää vielä LockFeature-tuen, joka estää paikkatietokohteiden (feature) muokkauksen sen jälkeen, kun toinen käyttäjä on jo aloittanut kohteiden muokkauksen |
+-------------------------+-------------------------------------------------------------------------------------------------------------------------------------------------------------+

Jätä asetus **Complete**-tasolle. GeoServer sallii oletuksena aineistojen muokkauksen vain admin-ryhmään kuuluville käyttäjille, eivätkä tunnistautumattomat käyttäjät pysty muokkaamaan aineistoja. **Basic**-tasoa voidaan käyttää, jos halutaan estää täysin aineistojen muokkaus WFS-T:n avulla.

## **GML-asetukset**

**GML** on XML:ään perustuva kieli, jonka OGC on määrittänyt. GML käytetään mallintamaan geometriaelementtejä. GeoServer tuottaa vektoriaineistoja GML-muotoisina.

Erilaiset WFS-palvelun versiot palauttavat oletuksena eri GML-formaatit:

+---------------------+---------------+
| ##### **WFS 1.0.0** | GML 2         |
+=====================+===============+
| ##### **WFS 1.1.0** | GML 3         |
+---------------------+---------------+
| ##### **WFS 2.0.0** | GML 3.2       |
+---------------------+---------------+

Jokaiselle GML-formaatille on mahdollista määritellä koordinaattijärjestelmäformaatti, joka tulee ottaa huomioon GML-tuloksessa. Tämä on tärkeä etenkin kun kehitetään WFS-palveluita hyödyntäviä sovelluksia.

**EPSG-KOODIT JA KOORDINAATIEN FORMAATIT GML-DOKUMENTISSA**

+--------------------------+-----------------------------------------------------------------------------------------------------------+
| **EPSG Code**            | srsName="EPSG:4326"                                                                                       |
|                          |                                                                                                           |
|                          | Koordinaatit formaatissa: longitude/latitude (x/y)                                                        |
+--------------------------+-----------------------------------------------------------------------------------------------------------+
| **OGC HTTP URL**         | srsName="[http://www.opengis.net/gml/srs/epsg.xml#4326"](http://www.opengis.net/gml/srs/epsg.xml#4326%22) |
|                          |                                                                                                           |
|                          | Koordinaatit formaatissa: longitude/latitude (x/y)                                                        |
+--------------------------+-----------------------------------------------------------------------------------------------------------+
| **OGC Experimental URN** | srsName="<urn:x-ogc:def:crs:EPSG:4326>"                                                                   |
+--------------------------+-----------------------------------------------------------------------------------------------------------+
| **OGC URN**              | srsName="<urn:ogc:def:crs:EPSG>::4326"                                                                    |
|                          |                                                                                                           |
|                          | Koordinaatit formaatissa: latitude/longitude (y/x)                                                        |
+--------------------------+-----------------------------------------------------------------------------------------------------------+
| **OGC HTTP URI**         | srsName="[http://www.opengis.net/def/crs/EPSG/0/4326"](http://www.opengis.net/def/crs/EPSG/0/4326%22)     |
+--------------------------+-----------------------------------------------------------------------------------------------------------+

Esimerkiksi **Lipas-alueet**-taso GML2-esikatselusta (EPSG-koodi muodossa OGC HTTP URL):![](https://lh6.googleusercontent.com/JPwtlYuQZVwtlUclZaD1_mSuiI-aCdgX-7eW_w2kwCMltzNT7LkONShCefPJL9ouVr4IqfaE5KKUnOpPSNqkBiO7Ex6zHaMnWzBtYtA9nw8wiuWGz3l90aFMsUmaNKKepD-QvTX_qR-L7iQggFitvA)

## **Workspace kohtaiset asetukset**

Samalla tavalla kun WMS-palvelujen kanssa, myös WFS-asetuksia on mahdollista määrittää workspace-kohtaisesti. Esimerkiksi WFS-T toiminnallisuus voidaan sallia vain yhden workspacen kautta ja pääsynhallinnan avulla sallia vain tunnistetut käyttäjät muokkaamaan aineistoja.

Avaa **Data → Workspaces** ja valitse sitten **helsinki**-workspace. Rastita sitten **Services → WFS** ja paina sen jälkeen **WFS**-linkkiä.![](https://lh4.googleusercontent.com/F9S81T4hn2yDnScoqD8CGQ9msoYzAUUjoBtORoXOK0pwTM9Fin5qpm_XLkX3tQu_nwbshHSOXK5TDzvLnd-ViRssuQWMvNmdw-R7FNmA01k-hdI3orliWPSlwD_2GsmgQI1xXLWoFB5Y4IkoQUg6bw)

Varmista, että **Service Level** asetus on **Complete**.![](https://lh4.googleusercontent.com/Ln3bLVNk1-bLwkHEYUx0MeHhMySo8xg5Ix72obe8WKp3wl4Iag4n6pwygUjcIXaaXuhyF7AiBag_RzNk5esPxjCHHe7X8Ec28AIoJU4M3k7rWWh4_tjJ7GO_3pP88ZG9ol8x313g2cw6yZ5L4WEc2g)

Paina sen jälkeen **Submit** (sivun lopussa).

Paina lopuksi vielä **Save** sivun alaosasta.

Workspace-kohtaisilla asetuksilla voidaan esim. rajoi

ttaa, missä koordinaattijärjestelmissä workspacen aineistot ovat saatavilla, tai poistaa WFS-T -palvelu tietyn workspacen aineistoista.

## **Editointi WFS-T-palvelun kautta**

Yksi tärkeä ominaisuus WFS-palveluissa on mahdollisuus editoida vektoriaineistoja suoraan palvelimessa. WFS-T-palvelulle voidaan myös asettaa lukitus-mahdollisuus (**Complete** service-taso), joka on tarpeellinen tehdessä editointeja jaetulla aineistolla.

Editointia voidaan tehdä eri client-ohjelmistojen avulla, esimerkiksi QGISin tai web-sovellusten kautta.

Helpoiten saadaan testattua editointi-toiminnallisuutta QGIS-paikkatietojärjestelmän avulla.

Tarvitaan ensin WFS-palvelun osoite. Saat tämän esimerkiksi GeoServerin etusivulta, jonne pääset klikkaamalla vasemman yläkulman GeoServer-logoa. Klikkaa hiiren oikealla painikkeella etusivun **Service Capabilities**-paneelin WFS-kohdan alla olevaa linkkiä **1.1.0**.

 Osoite on muotoa:

::: note-box
[http://\<ip.osoite\>:8080/geoserver/ows?service=wfs&version=1.1.0&request=GetCapabilities](http://<ip.osoite>:8080/geoserver/ows?service=wfs&version=1.1.0&request=GetCapabilities)
:::

GeoServerin oletusasetuksilla workspace-kohtaisen osoitteen saa lisäämällä osoitteeseen workspacen URI:n. Esimerkiksi helsinki-workspacen osoite olisi:

::: note-box
[http://\<ip.osoite\>:8080/geoserver/ows?service=wfs&version=1.1.0&request=GetCapabilities](http://<ip.osoite>:8080/geoserver/ows?service=wfs&version=1.1.0&request=GetCapabilities)
:::

Avaa QGIS työpöydän pikakuvakkeesta. Lisää uusi WFS-palvelu ja liitä URL-kenttään äsken kopioimasi osoite. Syötä myös käyttäjänimi (admin) sekä salasana (gispo).![](https://lh4.googleusercontent.com/wf9iohULa68iXf621x1eZJrU7FlSv-0Wn4z2xKoMNZBJ6CE1xybcygc5fr-UQ4KR0fDQ2fMOn4LvtKuOzBJ0_3-sew93zBat7i7djySVwdv8Jq2BRuiqjkJZcOrq2MARsHOSk0MCj-I0s8DbstPt0A)

Tarvittaessa, seuraa kouluttajan ohjeita **QGISin** käytössä. Yhdistä QGIS omaan WFS-karttapalveluusi, lisää karttaprojektiin **lipas_kaikki_reitit**-taso, jonka lisäsit aiemmin toisessa harjoituksessa. Editoi joitakin paikkatietokohteita ja tallenna muutokset.

Katso jälkeenpäin GeoServerin esikatselusta editoimasi kohteet ja totea, että muutokset ovat todella tallentuneet palvelimeen.

## **Muiden WFS-palvelujen hyödyntäminen (cascading WFS)**

Samalla tavalla kun on mahdollista edelleen julkaista WMS-palveluja (**cascading WMS**), niin GeoServerin avulla voidaan myös edelleen julkaista WFS-palveluja (**cascading WFS**).

Lisää uusi store (**Data → Stores → Add new Store**), valitse **Web Feature Server (NG)** listalta.![](https://lh5.googleusercontent.com/9vVMg4jkSyY3-BnhTkQOekLnaHSwp1haNZ2UICaGgwVLTH6LfgW1CJ53JYq8KTbKFna4KpwWHnW7FF-pSn7_l_RfDPguuUFYey_vzq0JE_JxMBn0BImFQIqYgbczxhBAd7JOLIZHPzbg8wFs_9ad5g)

Lisätään Lipas-WFS palvelu. Nimeä uusi vektori-store **lipas_WFS** ja laittaa **WFS GetCapabilities URL** arvoksi:

::: note-box
[http://lipas.cc.jyu.fi/geoserver/lipas/ows?service=WFS&REQUEST=Getcapabilities](http://lipas.cc.jyu.fi/geoserver/lipas/ows?service=WFS&REQUEST=Getcapabilities)
:::

![](https://lh6.googleusercontent.com/HAAqAueLui66t-5CQJI_cAPIduHQTbNZTVu_WsWCF3bBbgzOOYpVFHyjlct4AeKIEnjWmmCBCVi9ungjKjycznCkTJKqDzAMegyhX6G2ZjZczq_kpXZoAW-TUPomPoMT384fsUfJI4VoT06UroWs6w)

Loput asetukset voit jättää oletusarvoihin. Paina sitten **Save**.

Uusi store sisältää karttatasoja, jotka on jaettu alkuperäisessä  WFS-palvelimessa:![](https://lh6.googleusercontent.com/dHchRtuFeQDilG2RAYkX6vpfsmYVrxRvMYjhwq4rmH3-tVaAX7dr-6RK7eJhivWcGfngkZZyw4f4UMcoG3vIN_IJe_ULpjwNSrlmfoHoEngaR8M8QB0iqtUciWi2xvNcoGfaMko_b0HaD9W0D3kVIw)

Voit julkaista tasoja suoraan palvelusta. Julkaise esimerkiksi **lipas_retkikartta_reitit**. Paina oikealta **Publish** ja määrittele **Bounding  Boxes** totutulla tavalla.

Paina sitten **Save**.

Voit nyt esikatsella uutta tasoa (oletusnimeksi tulee **retkikartta_reitit**).

![](https://lh5.googleusercontent.com/J6Hxzf18dMNvpDyq85n7w48v9HKH1JQlssTpgJ4tGan2YYMjoxx--Rl-f0BsBTxY6G5SYc8tCEXLA4hFrK4Ryy6FdDJygQhKSsknz7X1_dkOZRWyMkE7Qn2CVdiTM7pm-F5Cl2wTXCa0jTIab0vMeA)

::: hint-box
Psst! Mikäli aineisto on suuri ja maksimilatausaika on määritelty alhaiseksi, GeoServer voi tuottaa error-koodin kun aineistoa ei saada ladattua määrättyyn aikaan mennessä. Muuta tätä aikaa, mikäli aineisto on suuri.
:::
